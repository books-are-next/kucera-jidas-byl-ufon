---
contentType: prose
---

Poznámka autora

  

Za inspirativní rozhovory bych rád poděkoval pracovnicím městské knihovny Sedlčany a speleologovi Vladimíru Vojířovi (_Kuklův klan_), Jerrymu Gandolfovi z New Orleans Historic Voodoo Museum (_Marie Laveau Superstar_), mayologovi Janu Kotenovi (_Vězeň damašský_), vydavatelům Faustovy knihy a odborníkům na magii Ladislavu Loutchanovi a Jindřichu Kalvachovi; a taky Pavlu Pilzovi z Okresního archivu v Jablonci nad Nisou, který zná tajemství přihrádky číslo devět (_Ďáblův doktor a mrtvý wallaby_).

Povídka _Vězeň damašský_ obsahuje citace z německých mayologických knih přeložených Janem Kotenem a vydaných privátním tiskem v Kotenově „edici Mayensia“. Text _Ďáblův doktor a mrtvý wallaby_ obsahuje parafráze pasáží povídky Archieho Wellera _Spirit Woman_ (ze sbírky _The Window Seat_, University of Queensland Press, 2009) a citace z publikace pánů Loutchana a Kalvacha _Johanna Fausta kniha mirákulí, uměn a divů neboli Trojnásobné pekelné zaříkání_ (Gnóm, 2001).

Povídka _Jidáš byl ufon_ vyšla v Britských listech (na pokračování ve dnech 19.–21. 12. 2012) a také jako samostatná e-kniha (vydavatelství V letu, 2013). Povídka _Kuklův klan_ byla publikována v časopise Host (9/2013) a rovněž jako e-kniha (V letu, 2014). Povídka _V království Urubů_ vyšla v magazínu Dobrá adresa (12/2014). Časopisecky vyšly též ukázky z povídek _Marie Laveau Superstar_ (UNI 12/2015), _Vězeň damašský_ (Salon Práva, únor 2016) a _Ďáblův doktor a mrtvý wallaby_ (Tvar 4/2016).
